# Fix the Flow - Interactive Website

## Code/Design User Testing

Voor de Code/Design review ga je jouw interactie testen met een gebruiker. Je leert in deze code- en design review hoe je een user test opzet en waarom het zo nuttig (en leuk) is. 

## User Testing: Waarom, Wat en Hoe?
Het ontwerpen van een goede gebruikerservaring (UX) gaat niet alleen over het bouwen van iets dat werkt, maar vooral over iets dat intuïtief en prettig te gebruiken is. Je kunt misschien denken dat jouw micro-interactie perfect is – alles doet precies wat jij voor ogen had – maar hoe ervaart een gebruiker jouw werk? Om daarachter te komen, gebruik je user testing.

> "There are known knowns; things we know we know. There are known unknowns; things we know we do not know. But there are also unknown unknowns; the ones we don't know we don't know. - Donals Rumsfeld"

User testing helpt je om die ‘unknown unknowns’ te ontdekken: de problemen die je zelf niet kunt zien omdat je te diep in je eigen ontwerp zit. Het doel is om te achterhalen hoe een echte gebruiker – iemand die niet jouw code kent – jouw werk ervaart. Je denkt misschien dat jouw website logisch in elkaar zit, maar een gebruiker (zonder voorkennis) kan compleet anders reageren. Wat voor jou vanzelfsprekend is, kan voor hen onduidelijk zijn. User testing brengt die misverstanden aan het licht. Vaak krijg je van vrienden of klasgenoten alleen te horen wat er goed is. Dat is fijn, maar daar leer je niet zoveel van. Het meest waardevolle inzicht komt uit kritiek en fouten. Het kan soms pijnlijk zijn om te zien dat een gebruiker vastloopt, maar juist dat biedt kansen om je werk te verbeteren.

User testing is een manier om je prototype te testen met echte gebruikers. Het doel is niet om te bewijzen dat je ontwerp perfect is, maar om te ontdekken hoe gebruikers ermee omgaan:

- Begrijpen ze direct wat ze moeten doen?
- Kunnen ze jouw interactie uitvoeren zonder uitleg?
- Lopen ze ergens vast of raken ze gefrustreerd?

Tijdens een user test observeer je hoe iemand jouw werk gebruikt, zonder in te grijpen. Het is cruciaal om niet in de valkuil te trappen om uit te leggen wat er moet gebeuren. Laat de gebruiker worstelen als dat nodig is – dát zijn de momenten waarop je leert!

## Aanpak
Voordat je kan testen maak je een testplan. Een testplan helpt je bij het helder hebben wat je met een gebruiker wil gaan testen. 

### Testplan 

1. Maak een lijst met taken die je wil testen: Maak een lijst met belangrijke dingen die gebruikers op jouw website moeten kunnen uitvoeren. Dit kan bijvoorbeeld zo er uit zien:


> User Stories:
> - Vind informatie over workshops
> - Aanmelden voor workshops
> - Een proefhoofdstuk van een boek lezen

2. Verander de taken in scenario’s: Breid de taken uit naar scenario’s waarbij je de simpele beschrijving vertaalt naar een script dat de gebruiker kan lezen, begrijpen en volgen. Deze kleine scripts geven je details over de context die gebruikers moeten kennen om de taken uit te kunnen voeren. Bijvoorbeeld:

``` 
Taak: Aanmelden voor een Associate degree bij de HvA.

Scenario: Je hebt een niveau 4 diploma en na veel onderzoek heb je besloten een Associate degree bij de HvA te gaan volgen. Schrijf je in voor toelating tot een studie.

```

3. Proef-test de scenario’s
4. Test met gebruikers
5. Verwerk de testresultaten in issues





### Hoe doe je User Testing?
Kies een duidelijke taak
Geef de gebruiker een simpele opdracht, bijvoorbeeld: "Klik op de knop om X te doen." Zorg dat de opdracht iets weerspiegelt wat een echte gebruiker in jouw micro-interactie zou willen doen.

Observeer zonder in te grijpen
Dit is moeilijker dan het klinkt. Als je ziet dat een gebruiker iets fout doet, wil je het meteen uitleggen. Maar juist door te kijken waarom ze vastlopen, ontdek je waar het ontwerp niet duidelijk genoeg is.

Vraag door, maar stuur niet
Vraag na afloop wat de gebruiker dacht of voelde:

"Wat dacht je dat deze knop deed?"
"Waarom koos je ervoor om X te doen?"
Laat ze zelf antwoorden zonder hints te geven. Zo krijg je een eerlijk beeld van hun ervaring.

Documenteer alles
Noteer wat goed ging en wat niet. Vaak komen de meest waardevolle inzichten uit onverwachte fouten, de zogenaamde headslappers. Dat zijn de momenten waarop je denkt: "Hoe heb ik dit kunnen missen?"


### Proef-test de scenario’s
	
### Testen met een tweedejaars








### Voortschrijdend inzicht
Hoe eerder je test, hoe minder tijd je verspilt. Zoals usability-expert Steve Krug zegt:

> "Start earlier than you think makes sense."

Als je in een vroeg stadium test, kun je kleine aanpassingen doen voordat het ontwerp te ver gevorderd is. Dit voorkomt dat je grote delen van je werk opnieuw moet opzetten.
